# (PART\*) Analysera data III: Hypotesprövning  {-}

# Att välja rätt test vid hypotesprövning

Samhällsvetare arbetar nästan alltid med urval dragna ur en population men vill generalisera till hela
populationen. Den gren inom statistik som hjälper oss att göra detta kallas statistisk inferens.
Arbetsgången att pröva de samband vi är intresserade av är att ställa upp nollhypotes och mothypotes,
där nollhypotesen uttrycker att det inte finns en skillnad medan mothypotesen uttrycker att det finns
en skillnad. Det vi prövar är något förenklat om skillnaderna och de samband vi undersöker är tillräckligt
stora för att kunna antas gälla i populationen. Om så är fallet förkastar vi nollhypotesen.

Under detta avsnitt följer två vanliga metoder för hypotesprövning för att avgöra om ett samband är
signifikant: chi2 och t-test. Chi2 används när oberoende och beroende variabel befinner sig på nominal
eller ordinal skalnivå, medan t-test används när den oberoende variabeln befinner sig på nominal eller
ordinal skalnivå och har två kategorier medan den beroende variabeln är kontinuerlig och befinner sig
på intervall- eller kvotskala.

Oavsett vilket av dessa signifikanstest som är lämpligt kommer ni på liknande sätt att tolka det p-värde
som SPSS beräknar för att avgöra om ett samband är signifikant eller inte. Är en uppmätt skillnad
”verklig” eller kan den bero på slumpen? Ett p-värde under 0.05 är signifikant på fem procents nivå, ett
värde under 0.01 på en procents nivå och ett värde under 0.001 på en promilles nivå. Vanligt är att
ställa upp fem procent signifikansnivå som gräns för vad som ska anses vara ett signifikant resultat. Det
innebär att endast i fem fall av hundra skulle urvalet visa på en skillnad som egentligen inte existerar i
populationen. Ett annat sätt att uttrycka detta på är att risken att vi förkastar en sann nollhypotes är
fem procent (kallas även typ 1-fel).

Vilket statistiskt test man behöver använda för att utföra en hypotesprövning bestäms helt utifrån de variabler man använder sig av.
Listan på vilka statistiska test som finns att tillgå är lång men det finns några få som förekommer ofta eller som är praktiska att känna till 
eftersom de underlättar förståelsen för andra statistiska test. I kursen Metod II kommer ni att stifta bekanskap med tre statistiska test:
t-test, chi2 och regression. Den sistnämnda kan i sin tur delas in i två kategorier: enkel och multipel.

Med hjälp av nedanstående flödesschema kan ni avgöra vilket statistiskt test som lämpar sig bäst för de variabler som ni önskar att analysera. Observera att ett ytterligare
test finns omnämnt i flödeschemat (linjär sannolikhetsmodell/logistisk regresssion) men som vi ej kommer gå igenom under kursen gång. 
Den finns med eftersom den introduceras i samband med den kvantitativa metodkursen på avancerad nivå.

<hr style="height:2px;border-width:0;color:gray;background-color:LavenderBlush">

<center><img src="images/välja_statistiskt_test.png" width="100%" height="100%" /></center>

<hr style="height:2px;border-width:0;color:gray;background-color:LavenderBlush">