# Enkel regression

I nästa steg är vi intresserade av att se sambandet mellan två numeriska variabler. Eftersom vi enbart använder oss av två variabler och båda är numeriska är enkel regression ett lämpligt statistiska test. Med hjälp av enkel regression kan vi <i>predicera</i> värden eller utröna vilken effekt en variabel har påen annan. Vad det innebär att predicera och hur effekter redogörs kommer att exemplifieras här nedan.

Vi är intresserade av att se om vi kan predicera antalet brottsdömda familjemedlemmar en brottsaktiv person har utifrån personer debutålder för sex. Ett annat sätt att formulera frågan är om debutåldern för sex samvarierar med antalet brottsdömda familjemedlemmar en brottsaktiv person. Vår hypotes är att ju senare debutålder desto färre familjemedlemmar som är brottstdömda. Datamaterialet vi använder för denna forskningsfråga är materialet från <i>Pathways to desistance (PATHWAYS_01Baseline.sav).

Det första vi gör är att ta fram ett spridningsdiagram (<i>scatter plot</i>) med en regressionslinje. Hur man tog fram ett spridningsdiagram gick vi igenom under kapitlet som berörde bivariat analys men här kommer en repetition. Gör följande:

Graphs > Chart builder

Under ”Gallery”, klicka på ”Choose from”, välj ”Scatter / Dot” och dra ”Simple Scatter” upp till rutan ”Chart Preview”. Dra din oberoende variabel till rutan för x-axeln och din beroende variabel till rutan för y-axeln. Klicka i <b>Total</b> under Linear Fit Lines för att inkludera en regressionslinje till din figur. Klicka därefter ”OK”. 

<hr style="height:2px;border-width:0;color:gray;background-color:LavenderBlush">

<center><img src="images/regression_1.png" width="90%" height="90%"/></center>

<hr style="height:2px;border-width:0;color:gray;background-color:LavenderBlush">

Som vi kan se med hjälp av regressionslinjen i spridningsdiagramet så verkar det finnas i vårt datamaterial ett svagt negativt samband mellan debutålder för sex och antal brottsdömda familjermedlemmar; ju senare debutålder desto färre brottsdömda familjemedlemmar.

<hr style="height:2px;border-width:0;color:gray;background-color:LavenderBlush">

<center><img src="images/regression_2.png" width="90%" height="90%"/></center>

<hr style="height:2px;border-width:0;color:gray;background-color:LavenderBlush">

Frågan är dock om vi kan dra denna slutsats om hela populationen (vilket i detta fallet är brottsdömda ungdomar eftersom vårt datamaterial består av just denna grupp). Med andra ord, kan vi generalisera detta samband till hela populationen brottsbelastade ungdomar? Detta kan vi avgöra med hjälp av en regressionsanalys. Gör följande:

Analyze > Regression > Linear

<hr style="height:2px;border-width:0;color:gray;background-color:LavenderBlush">

<center><img src="images/regression_3.png" width="90%" height="90%"/></center>

<hr style="height:2px;border-width:0;color:gray;background-color:LavenderBlush">

I rutan som dyker upp matar ni in den oberoende variabeln - debutålder för sex - i fältet Block 1 of 1 
och den beroende variabeln - antal brottsdömda familjemedlemmar - i fältet Dependent. Tryck därefter ok.

<hr style="height:2px;border-width:0;color:gray;background-color:LavenderBlush">

<center><img src="images/regression_4.png" width="90%" height="90%"/></center>

<hr style="height:2px;border-width:0;color:gray;background-color:LavenderBlush">

Vi kan utifrån ovanstående resultat se flera saker värda att notera. Vi börjar med informationen i rutan "Model Summary". De mått som där är viktigast att titta på är Square R och Adjusted  R Squared. Det anger hur stor andel varians/variation i vår beroende variabel som vår oberoende kan förklara. Det vill säga, hur stor andel i skillnaderna mellan individer i antal brottsdömda familjemedlemmar en brottsaktiv person har kan vi förklara utifrån informationen om debutålder för sex. Skillnaden mellan R Square och Adjusted R Square” är att det sistnämnda  måttet tar hänsyn till antalet oberoende variabler som ingår i ens regression. Om man inkluderar många oberoende variabler kan ”R Square” överskatta den förklarade variansen och därför brukar man generellt använda sig av Adjusted R Square när man har fler än en oberoende variabel.

Eftersom vi enbart har en oberoende variabel så tittar vi på R Square vilket visar att 1.8% (översätter man andelen 0.018 till procent blir det 1.8%) av variansen/variationen i individer i antal brottsdömda familjemedlemmar en brottsaktiv person har kan vi förklara utifrån informationen om debutålder för sex.

I ANOVA-rutan kan vi se att vår regressionsmodell är statistisk signifikant p < 0.001 (skall ej förväxlas med den enskilda  oberoende variablelns p-värde!). Det betyder att vår regressionsmodell innehållande en oberoende variabel hjälper oss att förstå den beroende variabeln bättre än enbart informationen från en modell utan en oberoende variabel (det vill säga utifrån enbart informationen om genomsnittlig antal brottsdömda familjemedlemmar en brottsaktiv person har).

Den absolut viktigaste rutan är dock Coefficiens-rutan vilket visar vilken effekt den oberoende variabeln har på den beroende och om denna effekt är signifikant. Vi borjar dock först med att titta på Constant vilket är vår konstant och dess koefficient (med andra ord variabelns effekt) vilket går att utlösa under Unstandardized B. I vårt exempel kan vi se att konstanten är 4.143. Det betyder att det predicerade värdet för vår beroende variabel är 4.143 när vår oberoende variabel antar värdet 0. 

<div class="rmdnote">
<p>**Överkurs:**
Ibland kan en konstant ge oss relevant information men ibland kan konstanten - även om den är matematiskt korrekt - ge oss information som mindre realistiska. I detta fallet är det en konstant som är mindre realistisk eftersom i just vårt exempel så betyder konstanten hur många brottsdömda familjemedlemmar en person har vars debutålder för sex är 0 år. Det yngsta debutåldern i vårt datamaterial är åtta år och därför är det svårt att göra antaganden om lägre debutåldrar.</p>
</div>

Konstantens värde kan vi också se i ovanstående spridningsdiagram om vi anger att diagramets x-axel ska börja på 0. Nedanstående spridningsdiagram är identiskt med ovansående men med enda skillnaden att x-axeln börjar på 0 (lägsta värdet på vår x-variabel är dock forfarande 0). Vi kan där se att interceptet - det vill säga där regressionslinjen korsar Y-axeln är vid 4.143.

<hr style="height:2px;border-width:0;color:gray;background-color:LavenderBlush">

<center><img src="images/regression_5.png" width="90%" height="90%"/></center>

<hr style="height:2px;border-width:0;color:gray;background-color:LavenderBlush">

Vidare kan vi se att koefficienten för vår oberoende variabel är -0.130 och under Sig. kan vi se att vårt p-värde är mindre än 0.001. Det betyder att för varje enhets ökning (alltså för varje år som går) av  debutålder för sex så minskar antaler brottsdömda familjemedlemmar en brottsaktiv personer har  med 0.13 och eftersom p-värdet är mindre än 0.05 så är denna effekt statistiskt signifikant.

Vi kan med hjälp av ovanstående information predicera värden för antal brottsdömda familjemedlemmar för exempelvis en person vars debutålder för sex är 10 år. För att göra det tar vi den obereonde variabelns effekt, multiplicerar med 10 (eftersom vi vill predicera värdet för en person vars debutålder är 10 år) och adderar sedan konstantens värde. Uttryck i form av en formel är det (-0.13*10)+4.143 = 2.843. Det vill säga, en brottsaktiv person vars debutålder för sex är 10 kommer i genomsnitt ha 2.8 brottsdömda familjemedlemmar.